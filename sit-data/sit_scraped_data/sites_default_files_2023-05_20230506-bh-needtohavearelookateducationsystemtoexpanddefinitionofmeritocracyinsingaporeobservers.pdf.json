{
  "url": "https://www.singaporetech.edu.sg/sites/default/files/2023-05/20230506-bh-needtohavearelookateducationsystemtoexpanddefinitionofmeritocracyinsingaporeobservers.pdf",
  "type": "pdf",
  "content": "SISTEM MERITOKRASI S’PURA\nEATIYYAH MOHD SAID\natiyyahm@sph.com.sg\nUSAHA meluaskan takrifan meritokrasi\ndi Singapura memerlukan satu anjakan para-\ndigma, yang termasuk menyemak sistem\npendidikan agar fokus kepada pemban-\ngunan menyeluruh dan pelbagai jenis kema-\nhiran bukan sahaja akademik, serta men-\ngubah cara majikan menilai prestasi dan po-\ntensi pekerja.\nSelain minda yang terbuka untuk mem-\nbincangkan  isu  ini,  sebagai  sebuah\nmasyarakat dan pengguna, kita juga harus\nbersedia membayar kos lebih tinggi untuk\nkhidmat dalam sektor berkemahiran yang\nboleh dianggap sebagai ‘bantuan pakar’,\nmenurut beberapa pengamat.\nPensyarah Kanan di Politeknik Republic\nyang juga Anggota Parlimen GRC Jalan Be-\nsar, Dr Wan Rizal Wan Zakariah, berkata un-\ntuk mengubah pentakrifan kejayaan dan\nmeritokrasi, ia memerlukan pendekatan pel-\nbagai sudut, termasuk beralih daripada pene-\nkanan terhadap pencapaian bersifat aka-\ndemik.\n“Kita perlu melihat kepada menyemak\nsemula sistem pendidikan untuk memberi\ntumpuan kepada pembangunan menyeluruh\ndan kemahiran yang pelbagai lantas beralih\ndaripada penekanan terhadap pencapaian\nakademik.\n“Kita juga perlu pastikan setiap individu\ndiberi peluang membangun dan sesuaikan di-\nri sepanjang kerjaya dan ini bermakna kita\nharus mentakrif semula institut pendidikan\ntinggi dengan menyediakan asas kukuh me-\nnerusi program latihan sebelum pekerjaan (PET) dan wujudkan program Pendidikan\ndan Latihan Berterusan (CET).\n“Dengan meningkatkan kesedaran dan\npenghargaan terhadap laluan bukan tradis-\nional dan bukan akademik untuk mencapai\nkejayaan, ia  akan mengubah tanggapan\nmasyarakat,” ujarnya.\nMantan AP yang kini Profesor Madya\nKelompok Perniagaan, Perhubungan dan Re-\nkaan Institut Teknologi Singapura (SIT), ser-\nta Timbalan Pengarah Pusat Kepimpinan\nMasyarakat dan Inovasi Sosial SIT, Dr Intan\nAzura Mokhtar, berkata buat sekian lama\nkayu ukur bagi meritokrasi dan definisi ke-\njayaan tertumpu kepada kejayaan seseorang\nindividu  dan  kurang  dalam  sumbangan\nmasyarakat serta nilai sosial.\nIni sedangkan penting untuk kita melihat\n“bagaimana dan apa yang disumbang oleh in-\ndividu berjaya itu kepada masyarakat atau\nmembina masyarakat”, kata beliau.\n“Lebih daripada takrifan baru, apa yang\namat diperlukan ialah perubahan dalam cara\npemikiran dan jangkaan.\n“Dalam hal ini, kita perlukan perubahan\ndalam cara menilai prestasi dan potensi sese-\norang.\n“Ini bermakna majikan tidak boleh sa-\nhaja tertumpu kepada daya penghasilan dan\nkeputusan yang diperolehi. Mereka juga\nharus teliti prosesnya dan pengurusan per-\nhubungan,” ujar beliau.\nTambah Dr Intan, sebagai pekerja, dibe-\nsarkan untuk dilatih dan percaya yang perka-\nra paling penting ialah menangani dan meny-\nenangkan  hati  ketua  atau  pengurusan\natasan.\n“Kini majikan harus mencari cara baru un-tuk menilai pekerja, misalnya bagaimana\nmereka berurusan dengan orang bawahan\natau  rakan  sebaya,  bagaimana  mereka\ntingkatkan diri dan sebagainya.”\nTimbalan Pengarah (Kajian) Institut Pen-\ngajian Dasar, Sekolah Dasar Awam Lee\nKuan Yew Universiti Nasional Singapura,\nDr Gillian Koh, berkata sejak sekian lama,\nhanya keupayaan intelektual dan kognitif di-\niktiraf sebagai lebih tinggi dan dibayar lebih\nbaik.\n“Tentunya, setiap pekerja menggunakan\ngabungan keupayaan otak, jiwa dan tangan\ntetapi kita maklum golongan seperti pekerja\ntukang dan pekerja jagaan kesihatan ber-\nsekutu, tidak diberi perhatian dan lebih la-\nzim dibayar lebih rendah berbanding peker-\njaan profesional lain.\n“Maka meluaskan konsep meritokrasi di\nsini perlu mengiktiraf bidang kerja seperti ini\ndan menyediakan lebih banyak sokongan un-\ntuk latihan kemahiran serta gaji lebih baik,”\njelasnya.\nDr Koh beri contoh Model Gaji Progresif\n(PWM) yang diluaskan ke lebih banyak sek-\ntor, sebagai satu cara meluaskan takrifan\nmerit dan ganjaran dalam bidang itu.\n“Kalau kita ingat, Timbalan Perdana Men-\nteri, Encik Lawrence Wong, berkata rangka\nkerja SkillsFuture akan dibangunkan lagi. Ini\nmenjadikan peluasan PWM lebih nyata kera-\nna sokongan diberi untuk pekerja dilatih, di-\nnaikkan tahap kemahiran dan mendaki tang-\nga gaji serta kerjaya,” terang beliau.\nBeliau menambah golongan seperti juru-\nelektrik dan mekanik amat diperlukan dan\nsumbangan mereka perlu dihargai.\nPenolong  Profesor  Kelompok  Pernia-gaan, Komunikasi dan Reka Bentuk SIT), Dr\nAaron Ng Yi Kai, berkata pemerintah harus\nmendahului perubahan ini dan menjadi con-\ntoh kerana orang ramai sudah maklum yang\ngaji  dan  perkembangan  kerjaya  dalam\nperkhidmatan awam amat bergantung kepa-\nda merit akademik.\n“Jika kita benar-benar serius dalam men-\ntakrif semula meritokrasi, maka perubahan\nitu harus bermula dalam sektor awam,” te-\nkan Dr Ng.\nMenurutnya, ia  mengambil  sekurang-\nkurangnya satu generasi atau lebih lama un-\ntuk mengubah pemikiran kita.\n“Masalahnya, ramai  warga Singapura\npertengahan usia dan lebih tua adalah hasil\nsistem meritokratik yang mentakrif merit se-\ncara sempit dalam bentuk merit akademik.\nMereka amat komited terhadap sistem ini\ndan akan terdapat tentangan terhadap pe-\nrubahan daripada golongan ini.”\nJusteru, jika merit akademik dimansuh-\nkan sebagai tunggak sistem meritokrasi kita,\nmaka golongan itu akan bergelut, katanya.\n“Ramai warga ini yang berjaya berdasar-\nkan merit akademik memegang peranan\npenting dalam pelbagai aspek. Jika mereka\ntidak dapat diyakinkan untuk beralih daripa-\nda merit akademik, walaupun pemerintah\nmahu berubah, pelaksanaan perubahan itu\nterbatas,” ujar Dr Ng.\nBagi Dr Wan Rizal pula, usaha mengubah\npemikiran akan mengambil masa 10 hingga\n20 tahun mendatang kerana ‘mengubah\npemikiran yang sudah lama terbentuk dalam\nsebuah masyarakat adalah satu proses yang\nrumit dan beransur-ansur’.\n“Salah satu sebab ia mengambil masa\nialah kerana norma budaya dan masyarakat yang sudah ditekankan sejak generasi laman-\nya. Ia memerlukan usaha konsisten untuk\nmengubah norma ini dan membentuk nilai\ndan perspektif baru.\n“Satu lagi ialah pendidikan dan cara didi-\nkan. Ia mengambil masa untuk menyemak\nsukatan pelajaran, melatih pendidik dan\nmelaksanakan dasar baru. Kanak-kanak dan\ndewasa muda perlu masa untuk alami dan\nmembiasakan diri dengan perubahan ini sam-\nbil membesar.”\nDr Koh berpendapat satu cabaran utama\ndalam perubahan ini ialah pengguna akan\nperlu membayar lebih tinggi untuk khidmat\natau produk kendalian sektor yang berkema-\nhiran.\n“Ini kerana andaiannya ialah pengguna ki-\nni lebih mendapatkan bantuan pakar, khid-\nmat atau produk lebih baik. Perlu ada rasa\nhormat lebih untuk semua golongan, terma-\nsuk pekerja tukang dana pakar teknikal, ker-\nana mereka adalah pakar dalam bidang\nmereka,” tambahnya.\nDalam mencapai perubahan ini, satu\ntukar ganti atau ‘trade-offs’ ialah sesuaikan\nsumber yang tidak tertumpu kepada matla-\nmat akademik tradisional dan ini mungkin\nmengundang  tentangan  daripada  pihak\nberkepentingan tertentu, kata Dr Tan.\nTambah Dr Ng pula, dalam beralih daripa-\nda merit akademik sebagai tunggak sistem\nmeritokrasi, ia bermakna secara semula jadi\napa sahaja yang menyokong kejayaan aka-\ndemik akan terjejas.\n“Ini termasuk industri tuisyen. Harga har-\ntanah juga boleh terjejas kerana jika merit ak-\nademik tidak lagi penting, jadi orang ramai\ntidak akan peduli jika anak-anak mereka me-\nmasuki sekolah rendah yang berjenama dan\npopular,” kata Dr Ng.Perlu semak sistem\npendidikan bagi perluas\ntakrif meritokrasi\ndi S’pura: Pengamat\nDR WAN RIZAL WAN ZAKARIAH DR AARON NG YI KAI\nDi Parlimen bulan lalu, beberapa Anggota Parlimen telah menyuarakan cadangan berkaitan memastikan peluang\nyang sama rata dan meluaskan sistem meritokrasi Singapura semasa perbahasan ucapan Presiden Halimah Yacob. Ini\nsetelah pemerintah mahu meluaskan definisi meritokrasi dalam usaha Singapura mengatasi kecenderungan\nmasyarakat menjadi lebih berstrata dan kurang mobiliti sosial. BERITA HARIAN  mendapatkan pandangan pakar dan\nketengahkan beberapa individu yang melakar kejayaan masing-masing tanpa mengikut ‘acuan’ kejayaan tradisional.\nPublication: Berita Harian\nDate: 06 May 2023\nHeadline: Relook at education system\nrequired to expand definition of meritocracy\nin Singapore: Observers\nSource: Berita Harian  © SPH Media Limited. Reproduced with permission."
}