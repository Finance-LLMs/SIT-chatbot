{
  "url": "https://www.singaporetech.edu.sg/sites/default/files/digital_newsroom_uploads/20221219-bh-sharingofknowledgehelpsthenewgenerationconsiderthebestsolutionsforsingapore.pdf",
  "type": "pdf",
  "content": "ESITI AISYAH NORDIN\nnaisyah@sph.com.sg\nPENGALAMAN berkecimpung dalam\ndunia politik mendedahkan mereka kepada\nproses – termasuk kesulitan mengimbangi\nkeperluan berbeza – yang terlibat dalam\nmelakar dasar yang berkesan demi warga.\nMeskipun kini tidak lagi terlibat secara\nlangsung dalam dunia politik, mantan Men-\nteri Kabinet, Profesor Yaacob Ibrahim, dan\nmantan Anggota Parlimen (AP), Dr Intan\nAzura Mokhtar, ingin memastikan pengala-\nman mereka itu dapat membantu memper-\nsiap generasi baru yang dianggap pelapis\ndalam mempertimbang dasar terbaik bagi\nSingapura dan warganya.\nIni penting meskipun tidak semua yang\nbakal terlibat secara langsung dalam dunia\npolitik, namun sekurang-kurangnya golo-\nngan muda ini dapat menjadi warga yang\nmempunyai kesedaran mengenai apa yang\nberlaku di sebalik setiap pertimbangan\ndasar yang dilakar dan sedia menyumbang\nsecara aktif, menurut Dr Intan.\nDemikian yang diharap dapat digarap\ndaripada buku berjudul  Social Context, Po-\nlicies, and Changes in Singapore: Beyond\nthe First 50 Years  yang disunting bersama\nProfesor Yaacob dengan Dr Intan, yang\nmemaparkan 27 esei tulisan individu berbe-\nza, termasuk golongan pakar akademik dan\npengamat politik.\nBuku tersebut kini digunakan sebagai\nbuku teks bagi modul yang diajar Dr Intan\ndi Institut Teknologi Singapura (SIT), Pe-\nngurusan  Perubahan  (Change  Manage-\nment), yang antaranya membincangkan ten-\ntang perubahan sosial.\nDr Intan kini berkhidmat sebagai pen-\nsyarah di SIT, sementara Profesor Yaacob\nmemegang jawatan Penasihat kepada Pre-\nsiden SIT.\nIsu pekerjaan, pembangunan sosial dan\nkeluarga,  persekitaran  dan  pentadbiran  merupakan antara tujuh isu yang dibincang-\nkan melalui esei yang dikumpulkan itu.\nIa juga merangkumi isu yang dekat di\nhati mereka berdua; Dr Intan menyumbang\nesei berjudul ‘Education as a Social Level-\nler: Outcomes and Opportunities’ yang\nmenyentuh tentang pendidikan – salah satu\nisu utama yang beliau bangkitkan di Parli-\nmen sebelum ini.\nSementara itu, esei yang ditulis Profesor\nYaacob pula yang berjudul ‘Smart Nation\nInitiatives and Its Impact’ mencerminkan\n‘pet topic ’ yang merupakan antara tum-\npuan utama beliau sebagai Menteri Per-\nhubungan dan Penerangan sebelum ini an-\ntara 2011 dengan 2018.\nMenurut Dr Intan, idea menghasilkan\nbuku tersebut tercetus apabila beliau –\nyang telah berkhidmat sebagai pensyarah\nSIT sejak 2017 – tidak dapat mencari sum-\nber teks bagi modulnya, yang antaranya\nmembincangkan tentang perubahan sosial\nberlatarbelakangkan konteks Singapura.\nKebanyakan buku yang digunakan ada-\nlah mengenai konteks luar negara, teruta-\nma sekali Amerika Syarikat.\n“Saya ingin mereka pelajari daripada\nkes dan perspektif dalam konteks Singapu-\nra, di mana individu berpengaruh dan mere-\nka yang terlibat dalam proses melakar\ndasar berkongsi perspektif mereka,” ujar-\nnya.\nProses penerbitan buku tersebut meng-\nambil masa sekitar tiga tahun, daripada ter-\ncetusnya idea pada 2019 hingga ia mula di-\njual Mac lalu, kata Dr Intan.\nProfesor Yaacob – dengan lebih 23\ntahun dalam bidang politik – bersetuju\nmenyumbang  pengalamannya  terhadap\nusaha menghasilkan buku itu apabila Dr\nIntan membentangkan idea tersebut.\n“Kami ingin setiap esei ditulis secara\nreflektif.\n“Ia bukan untuk memberikan jawapan\nkepada masalah, tapi membentangkan: be-gini isunya, ini pula kekangan yang dihada-\npi (dalam mempertimbang isu ini), jadi apa\nyang perlu kita lakukan?\n“Cara pemikiran ini yang kami ingin te-\nrapkan dalam diri pelajar,” katanya.\nMelalui pendedahan kepada perspektif\nberbeza dalam buku tersebut, Dr Intan ber-\nharap pelajar dan pembaca sedar akan pe-\nranan mereka dalam membentuk masa\ndepan Singapura.\n“Peranan  memikirkan  huraian  bagi\nmasalah yang timbul bukan hanya tugas\npemerintah  malah  ia  melibatkan\nmasyarakat lebih luas termasuk pakar aka-\ndemik, atau penyelidik, penggiat bidang\nberbeza kerana mereka membawa perspek-\ntif berlainan.\n“Dengan ini, pelajar juga dapat melihat\ndiri mereka sebagai sebahagian daripada\nhuraian bagi masalah masa depan,” kata-\nnya.\nMeskipun  SIT  merupakan  universiti\nyang memberikan lebih banyak tumpuan\nterhadap bidang teknologi, ini tidak ber-\nmakna  pelajarnya  perlu  berada dalam\n‘vakum’ tanpa pendedahan kepada isu-isu\nyang  menjejas  masa depan  Singapura,\nmenurut Profesor Yaacob.\nTambahnya:\n“Kami ingin pelajar berfikir tentang\ndasar-dasar sedia ada ini secara kritikal,\nfikirkan jalan keluar bagi masalah atau\nkekurangan dasar-dasar sedia ada.\n“Ini supaya mereka melangkah keluar\ndaripada universiti ini sebagai warga Singa-\npura yang mampu menyumbang kepada\nmasyarakat.”Curah ilmu\nbantu\ngenerasi baru\npertimbang\ndasar terbaik\nbagi S’pura\nPUPUK KESEDARAN: Profesor Yaacob\nIbrahim dan Dr Intan Azura Mokhtar\nberharap buku yang dihasilkan –\nberjudul ‘Social Context, Policies, and\nChanges in Singapore: Beyond the\nFirst 50 Years’ – dapat membantu\nmempersiap generasi baru yang\ndianggap pelapis dalam\nmempertimbang dasar terbaik bagi\nSingapura dan warganya. – Foto-foto\nBH\n“Kami ingin setiap esei ditulis secara reflektif. Ia bukan untuk memberikan\njawapan kepada masalah, tapi membentangkan: begini isunya, ini pula\nkekangan yang dihadapi (dalam mempertimbang isu ini), jadi apa yang\nperlu kita lakukan? Cara pemikiran ini yang kami ingin terapkan dalam diri\npelajar.”\n– Penasihat kepada Presiden SIT, Profesor Yaacob Ibrahim.\n“Peranan memikirkan huraian bagi masalah yang timbul\nbukan hanya tugas pemerintah malah ia melibatkan\nmasyarakat lebih luas termasuk pakar akademik, atau\npenyelidik, penggiat bidang berbeza kerana mereka\nmembawa perspektif berlainan. Dengan ini, pelajar juga\ndapat melihat diri mereka sebagai sebahagian daripada\nhuraian bagi masalah masa depan.”\n– Pensyarah di SIT, Dr Intan Azura Mokhtar.Selepas bersara daripada dunia politik, mantan Menteri Kabinet, Profesor Yaacob Ibrahim, dan mantan Anggota Parlimen (AP),\nDr Intan Azura Mokhtar, dapat memperuntukkan lebih banyak masa mendalami minat dan melakukan kegiatan yang digemari.\nDi samping itu, mereka berdua juga berpeluang bekerjasama dalam menghasilkan buku berjudul ‘Social Context, Policies,\nand Changes in Singapore: Beyond the First 50 Years’.  BERITA HARIAN  meninjau pengalaman serta dorongan menghasilkan buku tersebut.\nPublication: Berita Harian\nDate: 19 Dec 2022\nHeadline: Sharing of knowledge helps the\nnew generation consider the best solutions\nfor Singapore\nSource: Berita Harian © S PH Media Limited. Reproduced with permission."
}