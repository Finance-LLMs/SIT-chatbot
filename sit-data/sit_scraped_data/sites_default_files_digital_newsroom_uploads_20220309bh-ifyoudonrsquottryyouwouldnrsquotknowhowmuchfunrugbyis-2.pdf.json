{
  "url": "https://www.singaporetech.edu.sg/sites/default/files/digital_newsroom_uploads/20220309bh-ifyoudonrsquottryyouwouldnrsquotknowhowmuchfunrugbyis-2.pdf",
  "type": "pdf",
  "content": "EZULAIQAH ABDUL RAHIM\nzulabr@sph.com.sg\nSEJAK dua tahun lalu, ragbi – iaitu su-\nkan  lasak  dan  memerlukan  sekurang-\nkurangnya tujuh pemain dalam setiap pasu-\nkan – hilang menyepi daripada dimainkan\ndi padang-padang di Singapura ekoran seka-\ntan ketat Covid-19 yang ditetapkan di sini.\nNamun begitu, pandemik tidak me-\nmatahkan semangat Jawatankuasa Pemban-\ngunan Wanita (WDC) di bawah Kesatuan\nRagbi Singapura (SRU) daripada menerus-\nkan misi mereka untuk membangunkan\ngenerasi seterusnya pemain ragbi wanita se-\ntempat.\nDi padang Stadium Jurong West Rabu la-\nlu, sekumpulan pemain dilihat gigih mem-\npelajari selok-belok ragbi seperti mengelak\nlawan dan menangkap bola ragbi ber-\nbentuk bujur itu sebagai sebahagian daripa-\nda Program Penglibatan Tertiari Wanita an-\njuran WDC.\nProgram itu bertujuan memperkenalkan\nsukan ini kepada pelajar di institusi pendidi-\nkan tinggi di sini.\nAntara peserta yang ditemui ialah pela-\njar sambilan jurusan Pengajian Bahasa Me-\nlayu di Universiti Sains Kemasyarakatan\nSingapura (SUSS), Siti Radiah Mohamed\nHussien, berusia awal 30-an tahun.\n“Pada masa dulu, tiada pendedahan ke-\npada ragbi berkontak. Jadi, apabila saya\nmelihat poster program ini, saya pun fikir\nmengapa tidak saya mencubanya,” kata\nguru di sekolah pendidikan khas itu, yang\njuga bergiat dalam sukan bola sepak dan\nfloorball.\n“Minggu lalu, kami belajar bermain rag-\nbi ‘tag’ dan hari ini, kami mencuba ragbi\nberkontak. Pengalaman belajar ragbi se-\ntakat ini memang seronok sebab mereka\nmengajar kemahiran dan peraturan per-\nmainan secara bertahap.”\nProgram Penglibatan Tertiari Wanita di-\nlancarkan pertengahan tahun lalu dan pada\nawalnya hanya merangkumi dua institusi,\nUniversiti Teknologi Nanyang (NTU) dan\nUniversiti Nasional Singapura (NUS).\nNamun, dengan pendanaan dan bimbin-\ngan SRU serta sokongan jurulatih wanita\ndan pemain dari kelab ragbi wanita di sini,\nprogram itu berjaya menarik minat tiga lagi\nuniversiti tempatan – Institut Teknologi Sin-\ngapura (SIT), Universiti Pengurusan Sin-\ngapura (SMU) dan SUSS.\nIa kini disertai sekitar 50 pelajar – turun daripada 100 peserta di awal program gara-\ngara pandemik.\nMahasiswi SIT dalam jurusan fisioterapi,\nNurul Aqilah Ahmad, 23 tahun, gembira\nsekolahnya terbuka hati untuk menyertai program itu setelah beliau mencadangkan\nkepada mereka.\n“Mendapat sokongan daripada SRU dan\nmengadakan program sebegini yang mem-\nperluaskan  ragbi  ke  peringkat  tertiari  menunjukkan kemajuan. Sebelum ini, ragbi\nhanya diadakan di peringkat kelab.\n“Tapi kini ragbi wanita mendapat lebih\nsokongan dan pengiktirafan... saya harap\nsukan ini dapat terus berkembang pada masa akan datang,” kongsi pemain kelab\nragbi wanita tempatan Bedok Kings Skyllas\nitu, yang mula mencuba ragbi pada 2018.\nDi Singapura, kebanyakan pemain ragbi\nwanita didedahkan kepada ragbi berkontak\nsama ada di peringkat kelab atau melalui\nkegiatan kokurikulum di universiti. Ber-\nbanding dengan kaum lelaki, ragbi diperke-\nnalkan seawal di sekolah rendah.\nTerdapat hanya empat kelab ragbi wani-\nta senior di sini – Bedok Kings Skyllas,\nBlacks RFC, Bucks RFC dan Wolves RFC –\nmanakala jumlah itu meningkat berganda\nbagi pemain lelaki.\nPengurus Pembangunan Ragbi SRU,\nCharlie Brown, berkata inisiatif membawa\nsukan itu ke peringkat tertiari menunjuk-\nkan langkah pertama kemajuan.\n“Sungguh mengagumkan untuk melihat\nminat yang semakin meningkat daripada in-\nstitusi ini untuk mengadakan program ragbi\nmereka  sendiri.  Menyediakan  program\nyang stabil melalui sekolah-sekolah adalah\nukuran utama kejayaan bagi ragbi wanita\nuntuk terus berkembang di Singapura,”\nujarnya.\nPengerusi bersama Jawatankuasa Pem-\nbangunan Wanita dan bekas pemain ragbi\nnasional, Azurah Khalid, pula berkata: “Se-\nlain menyediakan akses untuk wanita men-\ncuba dan menceburi ragbi, ia juga penting\nuntuk mempunyai lebih ramai wakil wanita\nterlibat dalam perbincangan terbuka men-\ngenai hala tuju jangka panjang ragbi wani-\nta.”\nSempena Hari Wanita Antarabangsa se-\nmalam, WDC menganjurkan satu perbin-\ncangan dalam talian di laman media sosialn-\nya untuk menepis salah tanggapan ragbi se-\nbagai sukan yang kasar dan tidak sesuai ba-\ngi kaum wanita.\nTetamu undangan termasuk pemenang\npingat emas Sukan Olimpik dari New\nZealand, Shiray Kaka; kapten pasukan rag-\nbi tujuh sepasuk wanita Singapura, Ong Pei\nYi; atlet Sukan Paralimpik angkat berat Sin-\ngapura, Nur’Aini Mohd Yasli; dan pemain\nkriket wanita negara, Diviya GK.\nPengerusi bersama Jawatankuasa Pem-\nbangunan Wanita dan pemain nasional rag-\nbi, Samantha Teo, menambah: “Ragbi dan\npenyertaan dalam sukan mempunyai kesan\npositif bukan hanya pada kesihatan, tetapi\njuga secara mental.\n“Memupuk keyakinan dan harga diri\nmembantu memperkasa pemain wanita ini\nmenjadi kuat, yakin dan berdaya tahan. Ini\nadalah sesuatu yang tidak boleh dipelajari\nmelalui buku teks.”Tak cuba,\ntak tahu betapa\nseronoknya ragbi...\nADA KEMAJUAN: Aqilah (dua\ndari kiri, gambar atas)  gembira\nsekolahnya, SIT, terbuka hati\nuntuk menyertai Program\nPenglibatan Tertiari Wanita\nanjuran Jawatankuasa\nPembangunan Wanita di bawah\nKesatuan Ragbi Singapura\n(SRU) yang diadakan di Stadium\nJurong West setiap Rabu. –\nFoto-Foto BH oleh KHALID BABA\nAKHIRNYA DAPAT MENCUBA:\nRadiah (paling kanan, gambar\nkiri) terdorong mencuba ragbi\nselepas sukan itu ditawarkan di\nSUSS tahun lalu. – Foto-Foto BH\noleh KHALIB BABABuat sekian lama, bola sepak dan ragbi, dua\nsukan bersifat lasak dimainkan oleh lebih ramai\nlelaki. Namun, lebih ramai wanita kini menceburi\nsukan itu, dengan usaha dipergiat untuk\nmembangunkan sukan itu bagi wanita di sini.\nSempena sambutan Hari Wanita Antarabangsa\nyang bermula semalam, BERITA HARIAN\nmenampilkan wajah-wajah wanita sebalik dua\nsukan tersebut. Hari ini, Jawatankuasa\nPembangunan Wanita di bawah Kesatuan Ragbi\nSingapura (SRU) berkongsi usaha mereka untuk\nmembentuk generasi seterusnya srikandi ragbi\nnegara selain menepis salah tanggapan mengenai\nsukan itu dalam kalangan pemain wanita.\nSEMPENA HARI WANITA ANTARABANGSA\nProgram Penglibatan Tertiari Wanita yang diterajui SRU disertai pemain dari\n5 institut pengajian tinggi dalam usaha tingkat profil ragbi di kalangan wanita Publication: Berita Harian\nDate: 9 Mar 2022\nHeadline: If you don’t try, you wouldn’t know\nhow much fun rugby is\nSource: Berita Harian © SPH Media Limited. Reproduced with permission."
}