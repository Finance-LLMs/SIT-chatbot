{
  "url": "https://www.singaporetech.edu.sg/sites/default/files/digital_newsroom_uploads/20220918-bh-0percentsugardoesnotmeannosugarcontent.pdf",
  "type": "pdf",
  "content": "0% Gula tak bermakna\ntiada kandungan gula\nKANDUNGAN GULA\nTERSEMBUNYI: Orang\nramai perlu sedar akan\nkandungan gula\ntersembunyi dalam\nminuman yang baru\ndisediakan seperti\n‘bubble tea’ , teh atau\nkopi. – Foto BM oleh\nYEN MENG JIINAPABILA anda meminta ‘gula 0%’ semasa\nmembeli ‘bubble tea’, tak bermakna tiada kan-\ndungan gula langsung dalam minuman anda.\nSebenarnya, minuman teh susu 500 mililiter\ndengan gula 0% masih mengandungi 1.5 sudu\nteh gula, menurut data dari Sistem Komposisi\nMakanan dari Lembaga Penggalakan Kesihatan\nSingapura.\nApabila ditambah ‘pearls’ atau bebola ken-\nyal, kandungan gula minuman itu meningkat ke-\npada tiga sudu teh.\nMenurut pakar pemakanan di Aptima Nutri-\ntion, Cik Jaclyn Reutens, kanji ubi kayu – yang\ndiubah menjadi gula dalam badan manusia-\nmerupakan kandungan utama bebola kenyal\ntersebut.\nGula juga boleh didapati di dalam susu atau\nkrim yang ditambah kepada teh tersebut, katan-\nya.\nBulan lalu, Menteri Kesihatan, Encik Ong Ye\nKung, telah mengumumkan bahawa kedai-kedai\nyang menjual minuman baru disediakan yang\nmengandungi tahap gula dan lemak tepu yang\ntinggi perlu meletakkan tanda Nutri-Grade.\nIni termasuk ‘bubble tea’ jus buah dan kopi.\nTanda Nutri-Grade juga akan diletakkan pa-\nda minuman yang dibungkus terlebih dahulu sep-\nerti minuman paket dan dalam tin dengan kand-\nungan gula dan lepak tepu yang tinggi mulai 30\nDisember tahun ini.\nBerdasarkan Tinjauan Pemakanan Nasional\n2018/2019, secara purata warga Singapura men-\ngambil sekitar 12 sudu teh gula setiap hari.\nLembaga Penggalakan Kesihatan menganjur-\nkan agar pengambilan gula dihadkan kepada\ntidak melebih 10 peratus dalam makanan untuk\ntenaga (energy intake) seseorang setiap hari.\nJumlah ini sekitar 45 hingga 55 gram – atau\nsembilan hingga 11 sudu teh gula – setiap hari ba-\ngi golongan dewasa.Meskipun sedar terdapat kandungan gula\ntersembunyi dalam minuman kegemarannya\n‘bubble tea’, Cik Suriati Isnin, 34 tahun, sen-\ntiasa cuba memilih minuman dengan gula 0%\ndan tanpa bahan tambahan atau ‘toppings’.\nGuru tadika itu akan membeli minuman\nkegemarannya itu sekurang-kurangnya dua\nkali seminggu dan menganggap ia sebagai\n‘ganjaran’ bekerja keras.\n“Minuman ini merupakan salah satu sum-\nber kegembiraan bagi saya, dan saya masih\ntetap akan membelinya.\n“Tapi biasanya saya akan memilih minu-\nman yang saya rasa mengandungi gula yang\nlebih rendah,” katanya.\nKetua program pemakanan di Institut\nTeknologi Singapura, Profesor Madya Vere-\nna Tan, berkata selain memilih minuman\nyang kurang kandungan gula, orang ramai ju-\nga boleh memilih bahan tambahan yang lebih\nsihat seperti lidah buaya.\nPakar pemakanan Hospital Besar Changi,\nEncik Goh Qiu Le bersetuju dan menambah:\n“Air jarang seharusnya menjadi minuman pili-\nhan kita. Tapi jika tidak, memang baik untuk\nmemilih minuman yang kurang kandungan\ngula.”\nPublication: Berita Harian\nDate: 18 Sep 2022\nHeadline: 0% sugar does not\nmean no sugar content\nSource: Berita Harian © SPH Media Limited. Reproduced with permission."
}