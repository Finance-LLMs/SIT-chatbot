{
  "url": "https://www.singaporetech.edu.sg/sites/default/files/digital_newsroom_uploads/20210711-bh-sidfesttampilduabakatbarudalambidangrekabentuk.pdf",
  "type": "pdf",
  "content": "ENATASHA MUSTAFA\nnmustafa@sph.com.sg\nPESTA reka bentuk oleh Persa-\ntuan Pereka Dalaman Singapura\n(SIDS), SIDFest, kini berlangsung\ndi Pusat Reka Bentuk Nasional\n(NDC) sehingga 18 Julai.\nMenampilkan kerja seni dari\npelbagai artis di dalam industri ter-\nsebut, salah satu sorotan utama di\nSIDFest 2021 adalah Generation\nNext, yang mempamerkan karya\npelajar dalam bidang ini mengenai\nmasa depan reka bentuk di Sin-\ngapura.\nAntara mereka yang berpelu-\nang untuk menampilkan projek\nmereka ialah bakat baru dalam in-\ndustri seni reka, Cik Nur Sabrina\nYazid dan Cik Siti Sarah Aziz.\nTertarik dengan konsep rumah\nanak patung sejak beliau kecil,\nCik Nur Sabrina, 23 tahun sering\nmengubah suai “rumah” tersebut\ndengan  perabot  kecil  untuk\nmenunjukkan penampilan berbe-\nza.\nKetika dihubungi Berita Ming-\ngu, lulusan sarjana muda dalam\nReka Bentuk Dalaman dari Seko-\nlah Seni Glasgow di Institut Tekno-\nlogi Singapura (SIT) itu berkata\nminatnya untuk menjadi seorang\npereka dalaman terus berkem-\nbang.\nDengan  karyanya,  Crafting\nNarrativity , beliau berharap da-\npat menampilkan kerja seni yang\nbukan hanya menjadi penyelesa-\nian untuk sebuah ruang, malah\nmenggabungkan seni dan reka\nbentuk dalam ruang itu.\nSebagai  contoh,  projeknya\nmempamerkan tiga ruang berbe-\nza – rumah idaman, pentas teater\ndan juga tempat awam seperti\nBras Basah.\n“Sebuah ruang itu sebenarnya\nbukan sahaja ruang yang biasa.\nTerdapat aspek lain juga yang\nmembentuk ruang itu.\n“Dalam projek ini, saya mene-\nroka cerita, imaginasi dan kreativi-\nti untuk menampilkan ruang terse-\nbut.\n“Mungkin reka bentuk itu keli-\nhatan mudah atau biasa, tetapi\nsaya rasa ia mempunyai makna\ndan identiti yang dapat dilihat da-\nlam ruang itu,” katanya.\nMengulas mengenai  peluang\nuntuk mempamerkan karyanya,\nanak bongsu dua beradik itu ber-\nkata beliau bersyukur.\nTambahnya,  karya  tersebut\nmerupakan projek tesisnya di uni-\nversiti.\n“Setelah bekerja keras untuk\nmenyediakan projek ini selama\nhampir setahun, saya rasa amat\ngembira  diberi  peluang  untuk\nmempamerkan karya saya bersa-\nma pelajar-pelajar lain di sini.\n“Saya rasa peluang ini akan\nmembakar semangat saya untuk\nterus menceburi bidang ini pada\nmasa akan datang serta memper-\nkenalkan orang ramai kepada du-\nnia rekaan dalaman yang agak\nunik,” kata beliau yang juga salah\nseorang panelis undangan yang\nakan mengongsi pengalamannya\nsebagai seorang pelajar dalam in-\ndustri tersebut.\nKarya Cik Siti Sarah, 25 tahun,\npula merupakan reka bentuk se-\nbuah  kelab  masyarakat  tiga\ntingkat yang mempunyai pelbagai\npelaksanaan bagi langkah kesela-\nmatan Covid-19.\nKarya tersebut menggalak dan\nmewujudkan  pergerakan  mam-\npan dengan menggunakan tekno-\nlogi, dan Cik Siti Sarah menjelas-\nkan bahawa ia bertujuan mening-\nkatkan kecekapan pengguna se-\ncara menyeluruh.\n“Di tengah-tengah pandemik\nini, kita tidak tahu bagaimana ia\nakan terus menjejas atau meng-\nubah kehidupan harian kita di\ntempat-tempat yang kita kunjun-\ngi.\n“Jadi dengan karya saya ini,\nsaya telah memikir bagaimana ki-\nta dapat teruskan kehidupan kita\nseperti biasa, dan pada masa yang\nsama terus menjaga keselamatan\norang ramai dengan adanya lang-\nkah-langkah pengurusan selamat\nyang tertentu,” kata lulusan Diplo-\nma Reka Bentuk Dalaman dari Po-\nliteknik Singapura itu.\nAntara  unsur  reka  bentuk\nyang menarik di dalam karyanya\ntermasuk lampu LED yang diletak\ndi lantai bagi memastikan orang\nramai mematuhi jarak selamat. Sekiranya  seseorang  itu  tidak\nmenjaga jarak selamat, lampu merah\nakan menyala.\nKini bekerja sepenuh masa se-\nbagai penyelaras teknikal di sebuah\nfirma seni bina, Cik Siti Sarah berha-\nrap dapat terus mereka dan mena-\nwarkan ruang yang dapat dimanfaat-\nkan orang ramai.\n“Apa yang saya telah reka sebe-\nnarnya adalah dalam imaginasi saya\nsahaja.\n“Tetapi dengan peluang untuk\nmenunjukkan kepada orang ramai\nkarya saya di SIDfest, saya berharap\npada masa akan datang, saya juga\nakan dapat peluang menjadikan kar-\nya-karya ini satu kenyataan,” ujar-\nnya.SIDFest tampil\ndua bakat baru\ndalam bidang\nreka bentukBAKAT MUDA: Antara pelajar yang berpeluang untuk\nmempamerkan karya mereka di SIDFest 2021 adalah Cik Nur\nSabrina Yazid ( kiri) dan Cik Siti Sarah Aziz. – Foto BM oleh\nKHALID BABA\nBERITAHeadline: SIDFest Showcases New Talents in Design\nPublication: Berita Harian\nDate: 10 July 2021 (Page 5)\nSource: Berita Harian (c) Singapore Press Holdings. Reproduced with permission."
}