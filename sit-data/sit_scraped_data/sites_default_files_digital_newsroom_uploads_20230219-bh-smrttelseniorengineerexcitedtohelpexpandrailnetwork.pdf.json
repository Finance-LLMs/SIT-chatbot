{
  "url": "https://www.singaporetech.edu.sg/sites/default/files/digital_newsroom_uploads/20230219-bh-smrttelseniorengineerexcitedtohelpexpandrailnetwork.pdf",
  "type": "pdf",
  "content": "EADLI YASHIR KUCHIT\nadli@sph.com.sg\nSEBAGAI jurutera wanita Cik Nurdiya-\nna Fatin Sidik tidak rasa kekok atau kurang\nselesa bekerja dalam industri yang lazimnya\ndipenuhi kaum Adam.\nIni kerana majikannya, SMRT Thomson-\nEast Coast Line (TEL) menitik beratkan bu-\ndaya saling menghormati, saling membantu\ndan saling memastikan keselamatan peker-\njanya.\nSetelah bekerja selama empat tahun di\nSMRT, beliau perhatikan terdapat peluang\nsaksama untuk semua pekerja syarikat itu.\n“Pengalaman saya bekerja dengan pasu-\nkan penyelenggaraan  di  lapangan amat\nmenyenangkan biarpun saya satu-satunya ju-\nrutera wanita dalam pasukan itu,” kata Cik\nNurdiyana, 29 tahun.\nLulusan sarjana Teknologi Kejuruteraan\ndalam bidang  Kejuruteraan  Infrastruktur\nMampan (Darat) dan sarjana muda dalam\nbidang sama dari Institut Teknologi Singapu-\nra (SIT), Cik Nurdiyana terpikat dengan in-\ndustri rel selepas menyertai program kerja\nsambil belajar di SMRT.\n“Ia detik permulaan mendapatkan pende-\nkatan praktikal dalam industri rel,” kata be-\nliau yang masih belum berumah tangga.\nSemasa menjalani program tersebut be-\nliau dikerahkan ke cawangan Isyarat Kereta\nApi NSEWL.“Ia merupakan pengalaman pembelaja-\nran yang hebat kerana ia memberi saya pelu-\nang memahami dengan lebih mendalam tun-\ntutan teknikal dan kejuruteraan yang dihada-\npi oleh SMRT.\nDari situ saya dapat hargai usaha SMRT-\nmemenuhi cabaran bagi industri pengangku-\ntan di Singapura,” tambah beliau.\nCik Nurdiyana juga dapat melihat bagai-\nmana industri rel dan rancangan memper-\nluaskan rangkaian kereta api, dengan mewu-\njudkan lebih banyak stesen dan laluan, dapat\nmemberi manfaat kepada penumpang di ka-\nwasan perumahan dan kawasan perindustri-\nan Singapura.\nMenerangkan sedikit tentang kerjaya se-\nbagai jurutera rel, Cik Nurdiyana berkata ju-\nrutera di peringkat eksekutif didedahkan ke-\npada pelbagai peralatan merentas sistem\nkecil.\nPeluang sedemikian mendalamkan penge-\ntahuan dan kefahaman bagaimana peralatan\nyang berbeza, seperti kereta api, peralatan\ndi laluan dan rangkaian sistem berfungsi den-\ngan satu sama lain.\n“Sebagai seorang jurutera, saya ingin\nmencabar diri sendiri dan mengembangkan\nperspektif dan pengetahuan saya melebihi\napa yang saya ketahui dalam bidang penye-\nlenggaraan.\nBeliau berkhidmat selama tiga tahun di\nSMRT Trains sebelum memohon menyertai\nSMRT TEL sekitar setahun lalu.Ketika menyertai SMRT TEL, laluan itu\nberada di  Peringkat  2  dan  ia  sedang\nberkembang secara progresif ke arah Pe-\nringkat 3 hingga 5.\n“TEL membuka tabir pengalaman dan\nperjalanan pembelajaran tentang keadaan se-\nbelum laluan kereta api beroperasi dan dibu-\nka kepada penumpang. Saya teruja terlibat\ndalam perjalanan ini dan berkembang bersa-\nma syarikat,” ujar beliau.\nMengongsi tentang skop tugasnya sebagai\njurutera kanan, Cik Nurdiyana berkata be-\nliau perlu menyemak reka bentuk, risiko, ke-\nselamatan dan metodologi untuk isyarat dan\nsistem pintu skrin platform bagi TEL dan me-\nmastikan sistem tersebut selamat digunakan.\n“Pada masa ini, kami sedang mengusa-\nhakan TEL Peringkat 3 yang terdiri daripada\n13 stesen. Saya juga ghairah melibatkan diri\ndalam TEL Peringkat 4 dan 5,” katanya.\nDitanya tentang pengajaran yang diraih,\nCik Nurdiyana berkata keupayaan  ber-\nhubung dan berkomunikasi dengan kakita-\nngan adalah sesuatu yang sangat penting. Be-liau menambah cara menguruskan pekerja\nadalah set kemahiran penting yang mesti di-\ncapai demi mewujudkan tempat kerja yang\nindah.\nTentang cara beliau menangani cabaran\nharian, beliau berkata hari yang baik adalah\napabila hasil kegiatan projek yang dirancang\nberjalan dengan teratur.\n“Hari yang buruk adalah apabila hasilnya\ntidak seperti yang diharapkan.\n“Tetapi apa yang lebih penting ialah anda\nmesti bersedia mencuba biarpun masanya\nlebih sukar.\nMencuba bermakna anda mungkin gagal,\ntetapi ia juga merupakan peluang untuk bela-\njar, pelajari semula pengalaman dan penge-\ntahuan baru.\n“Adalah penting untuk melihat ke hada-\npan, daripada memikirkan masa lalu,” ujar\nbeliau.\nMengulas tentang prospek kerjaya dalam\nindustri rel, Cik Nurdiyana memerhatikan,\nindustri rel semakin berkembang.\n“Ia lebih daripada sekadar kereta api\nyang menyediakan pengangkutan awam. Ia merangkumi banyak sistem dan sistem kecil\nseperti landasan, sistem kuasa, kawalan isya-\nrat dan komunikasi, stesen dan yang tidak\nkurang penting – perkhidmatan yang kami\nsediakan kepada penumpang.\nTentang budaya pembelajaran di syarikat\nitu, beliau berkata jurutera muda diberikan\nprogram holistik di mana mereka boleh bek-\nerja bersama-sama dengan pasukan di lapa-\nngan.\n“Di TEL, kami bekerjasama sebagai pasu-\nkan dengan mempelajari dan mengajar apa\nyang kami tahu tentang isu yang dihadapi\ndan cara mengatasinya. Kami mendapat\nmanfaat apabila kami saling membantu,\nyang mana saya bersyukur kerana rakan se-\nkerja sudi berkongsi ilmu dengan mereka\nyang lebih muda dan kurang berpengala-\nman,”\n“Sebagai seorang jurutera wanita di SM-\nRT dan TEL, saya ingin menggalak belia Si-\nngapura supaya mengikuti kursus kejuruter-\naan, seperti rel, kerana ia memainkan pera-\nnan penting dalam masa depan negara,” ujar\nbeliau.Jurutera kanan\nSMRT TEL\nteruja bantu\nluaskan\nrangkaian relPembukaan khidmat MRT Laluan Thomson-Eas Coast (TEL) membantu penduduk lebih terhubung. Di sebalik rangkaian\nlaluan terbaru itu, ada ramai kakitangan SMRT TEL yang bertugas di belakang tabir demi memastikan perjalanan penumpang\nselesa lagi selamat. Berikut kami paparkan tugas beberapa kakitangan SMRT TEL.\nJAWATAN\nPENTING: Cik\nNurdiyana Fatin\nSidik menggesa\ngolongan muda\nsupaya mengikuti\nkursus\nkejuruteraan,\nseperti rel, kerana\nia memainkan\nperanan penting\nuntuk masa depan\nnegara. – Foto-\nfoto SMRT\nPublication:  Berita Harian\nDate: 19 Feb 2023\nHeadline:  SMRT TEL senior engineer\nexcited to help expand rail network\nSource:\nBerita Harian © SPH Media Limited. Reproduced with permission."
}