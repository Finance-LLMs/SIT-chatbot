{
  "url": "https://www.singaporetech.edu.sg/sites/default/files/digital_newsroom_uploads/20230213-bh-lsquodon039tunderestimatehowgeopoliticalissuescouldaffectsingaporersquosfoodsupplyrsquo.pdf",
  "type": "pdf",
  "content": "‘Usah remehkan\nbekalan makanan\nS’pura yang\nmudah terjejas\nakibat geopolitik’\nMAKANAN dan warga Singapura tidak\nboleh dipisahkan, malah kepelbagaian juadah\nyang boleh didapati di Singapura mungkin men-\njadi salah satu kebanggaan kita.\nNamun, kesedaran bahawa bekalan makan-\nan di Singapura mudah terjejas akibat pergola-\nkan dunia perlu dipertingkat, kerana ramai di\nkalangan warga yang masih mengambil remeh\nperkara tersebut.\nUntuk  memastikan  Singapura  bersedia\nmenghadapi sebarang ancaman krisis makan-\nan, kesedaran itu perlu dipupuk dalam diri se-\ntiap anggota masyarakat, menurut Profesor\nMadya, Siti Noorbaiyah Abdul Malek dari Kel-\nompok Makanan, Kimia dan Bioteknnologi\ndari Institut Teknologi Singapura (SIT).\nKrisis makanan merupakan antara ancaman\npaling ketara bagi kebanyakan negara kini dan\nSingapura tidak terkecuali.\nMalah, kesannya sudah dirasakan dan di-\njangka akan lebih meruncing.\nIni terutama sekali memandangkan lebih 90\nperatus bekalan makanan bagi Singapura diim-\nport dari sekitar 170 negara dan rantau, kata\nProfesor Siti Noorbaiyah.\nKebergantungan  Singapura  terhadap\nbekalan import makanan ini membuatkan bekalan makanan kita lebih terdedah kepada\nkuasa luar, tambahnya.\nIni jelas kelihatan apabila isu bekalan ma-\nkanan yang semakin mendesak itu telah menja-\ndi perhatian negara ini menyusuli larangan\neksport ayam oleh negara jiran Malaysia yang\nmana Singapura mengimport 34 peratus ayam-\nnya.\n“Kesedaran ini perlu dipupuk dalam diri se-\ntiap anggota masyarakat. Mereka perlu sedar,\nmeskipun Singapura mungkin mempunyai sum-\nber untuk membeli makanan dari negara lain,\ntak semestinya negara lain ingin menjual ma-\nkanan kepada kita.\n“Justeru setiap warga perlu sedar setiap ma-\nkanan yang dibawa masuk ke Singapura ini cu-\nkup berharga, ini tidak boleh diambil remeh,”\nkatanya.\nBeliau menambah sejauh ini, Singapura te-\nlah memperkenalkan pelbagai usaha bagi me-\nmastikan bekalan secukupnya, ini termasuk\nmempelbagaikan sumber dan menetapkan mat-\nlamat ‘30 menjelang 30’ – iaitu memenuhi 30\nperatus keperluan pemakanannya dengan pe-\nngeluaran setempat menjelang 2030.\nPada masa yang sama, anggota masyarakat\nperlu sedar bahawa mereka juga perlu memain-\nkan peranan dalam memastikan memelihara bekalan makanan Singapura, kata Profesor Siti\nNoorbaiyah.\nSalah satu langkah yang perlu dijadikan ke-\nbiasaan dalam diri setiap warga adalah untuk\nmengelak daripada pembaziran makan, kata-\nnya.\n“Kita perlu memikirkan cara terbaik untuk\nmemastikan tiada pembaziran yang berlaku.\n“Antaranya dengan memastikan kita mem-\nbeli cukup-cukup apa yang kita perlukan, dan\nmengubah ‘mindset’ dan bukan membeli ma-\nkanan hanya untuk simpan, tanpa perancangan\nyang sebetulnya,” ujarnya.\nMenurut beliau kajian mendapati bahawa\npembaziran makanan sering berlaku di kala-\nngan individu yang berusia antara 40 dengan\n60 tahun. Mengulas lanjut, Profesor Siti Noorbaiyah\nberkata, ini mungkin berpunca daripada kebi-\nasaan menyimpan makanan oleh generasi terse-\nbut yang membesar dalam keadaan kekura-\nngan makanan.\n“Generasi ini mungkin membesar dalam\nkeadaan makanan yang kurang, jadi mereka se-\ndar tentang pembaziran ini tetapi dah jadi kebi-\nasaan bagi mereka untuk membeli makanan\nbanyak-banyak dan simpan.\n“Tapi  bagi  generasi  yang  lebih  muda\nsekarang, kesedaran mereka tentang pembazi-\nran ini lebih tinggi kerana mereka membesar\ndalam keadaan makanan yang cukup.\n“Mereka  juga  lebih  terdedah  kepada\nkempen-kempen media sosial yang menyentuh\ntentang pembaziran makanan.”  ELAK PEMBAZIRAN:\nMenurut Prof Siti\nNoorbaiyah kajian\nmendapati bahawa\npembaziran makanan\nsering berlaku di\nkalangan individu yang\nberusia antara 40\ndengan 60 tahun.\nPublication:  Berita Harian\nDate: 13 Feb 2023\nHeadline:  Don't underestimate how geopolitical\nissues could affect Singapore’s food supply\nSource: Berit a Harian © SPH Media Limited. Reproduced with permission."
}