{
  "url": "https://www.singaporetech.edu.sg/sites/default/files/digital_newsroom_uploads/20220730-berita-harian-120receivedthemohholdingshealthcarescholarships.pdf",
  "type": "pdf",
  "content": "ENUR DHUHA ESOOF\nnurdhuha@sph.com.sg\nTAHUN ini, Encik Fares Aqil\nDaniel Khalid dan adik perempuan\nkembarnya akan melanjutkan\npengajian di universiti.\nIni bermakna ibu bapanya, yang\nbekerja sebagai pengawal trafik\nudara dan pegawai bank, perlu\nmemperuntukkan belanja untuk\nyuran dan duit saku tiga anak\nmereka yang berada di universiti\nserta anak bongsu yang menuntut\ndi sekolah menengah.\nJusteru, apabila mendapat tahu\nyang beliau terpilih menerima\nBiasasiwa Penjagaan Masyarakat\nyang akan membiayai yuran\npengajian empat tahunnya, Encik\nFares, 21 tahun, berasa lega.\n“Saya pasti ibu bapa saya sudah\nmempertuntukkan wang untuk\nkami adik-beradik melanjutkan\npengajian. Tetapi dengan biasiswa\nini, sekurang-kurangnya\nperbelanjaan mereka dapat\ndikurangkan sedikit,” kata lulusan\nMaktab Rendah Victoria itu,\nsatu-satunya dalam kalangan\nadik-beradiknya yang mendapat\nbiasiswa.\nEncik Fares akan memulakan\npengajian di Institut Teknologi\nSingapura (SIT) dalam jurusan\nfisioterapi bulan depan, dan selepas\ntamat pengajian beliau akan\nmenjalani bon empat tahun sebagai\nahli fisioterapi dalam institusi\npenjagaan masyarakat. Ini bermakna beliau akan dapat\nmenemui pesakit daripada setiap\nlapisan usia, termasuk warga emas.\nEncik Fares merancang membuat pengkhususan dalam fisioterapi\nsukan selepas tamat bonnya kelak.\nBeliau antara 120 pelajar yang\nmenerima biasiswa mereka di satu majlis penyampaian Anugerah\nBiasiswa Penjagaan Kesihatan\nanjuran MOH Holdings (MOHH)\nPte Ltd di Pusat Konvensyen dan Pameran Suntec semalam.\nSeorang lagi penerima Biasasiwa\nPenjagaan Masyarakat ialah Cik\nNur Hidayah Sarifudin, 22 tahun,\nbagi melanjutkan pengajianannya\ndalam bidang kerja sosial di\nUniversiti Sains Kemasyarakatan\nSingapura (SUSS).\nAnak keempat dalam keluarga\nenam beradik itu memulakan\npengajian empat tahunnya Julai\ntahun lalu.\nBeliau, yang mempunyai\ndiploma kerja sosial dari Politeknik\nNanyang, berminat dalam sektor\npenjagaan kesihatan setelah\nmembesar dengan adik lelakinya\nyang mengalami autisme.\n“Saya memutuskan menyertai\nkerjaya yang membolehkan saya\nmembuat perubahan dalam\nkehidupan orang lain. Ketika di\npoliteknik, saya berminat dalam\npenjagaan kesihatan dan membantu\ngolongan mudah terjejas.\n“Kemudian saya memutuskan\nyang saya mahu mengamalkan\nkerja sosial dalam sektor penjagaan\nkesihatan khususnya yang\nmelibatkan warga emas,” kata anak\npengarah pejabat serantau Agensi\nMakanan Singapura dan suri rumah\nitu.\nSelepas tamat pengajian kelak,\nbeliau akan menjalani bon empat\ntahun sebagai pekerja sosial\nperubatan di bawah Agensi\nPenjagaan Bersepadu (AIC).120 terima Biasiswa Jagaan\nKesihatan MOH Holdings\nTERIMA BIASISWA: Encik Fares Aqil Daniel Khalid dan Cik Nur Hidayah Sarifudin antara 120 pelajar yang menerima biasiswa di\nmajlis penyampaian Anugerah Biasiswa Penjagaan Kesihatan MOH Holdings (MOHH) Pte Ltd semalam. – Foto BH oleh Khalid Baba\nPublication: Berita Harian\nDate: 30 July 2022\nHeadline: 120 received the MOH Holdings\nHealthcare scholarships\nSource: Berita Harian © SPH Media Limited. Reproduced with permission."
}