{
  "url": "https://www.singaporetech.edu.sg/sites/default/files/digital_newsroom_uploads/20220113bh-ay22programmes.pdf",
  "type": "pdf",
  "content": "PELAJAR baru di Institut Teknologi Sin-\ngapura (SIT) kini boleh mendaftar untuk dua\nkursus baru dalam kecerdasan buatan (AI)\ndan rantaian bekalan digital.\nIjazah Sarjana Muda Sains dalam Gunaan\nKecerdasan Buatan (AAI) dan dalam Ran-\ntaian Bekalan Digital (DSC) yang dilancar-\nkan pada tahun akademik baru itu adalah\nprogram  kepujian  langsung  selama  tiga\ntahun, kata universiti itu kelmarin.\nDalam kurusus AAI, pelajar akan dibimb-\ning melaksanakan AI dalam sistem perisian,\nmanakala kursus DSC akan memberi tum-\npuan kepada teknologi yang baru muncul\ndalam sektor logistik dan rantaian bekalan,\nyang masih menjalani transformasi digital\nlapor The Straits Times .\nSetiap program akan bermula dengan 40\npelajar.\n“Kurikulum berintensif projek yang kami\nreka meletakkan industri sebagai teras pem-\nbelajaran pelajar kami,” kata Timbalan Pre-\nsiden (Akademik) dan Provos SIT, Profesor\nJohn Thong.\nSIT juga merupakan universiti autonomi\nkelima Singapura dan yang pertama mem-\nberi tumpuan kepada pembelajaran gunaan.\n“Dengan menambah tahap intensif dan\nmemperdalamkan latihan mereka melalui\npendedahan industri di pelbagai tahap pem-\nbelajaran, kami menyemai minda pelajar\nmelalui  pembelajaran  dan  meningkatkan\nkesediaan mereka untuk menghadapi indus-\ntri.”\nAI dikenal pasti sebagai teknologi utama\nuntuk transformasi Negara Bijak Singapura\ndalam Strategi Kecerdasan Buatan Nasional\n2019, kata SIT.\nBeberapa inisiatif telah disediakan, ter-\nmasuk latihan untuk seramai 25,000 profe-\nsional mahir AI menjelang 2025.\nPerbelanjaan seluruh dunia untuk sistem\nAI juga dijangka melonjak daripada AS$85.3\nbilion ($115.5 bilion) pada 2021 kepada le-\nbih AS$204 bilion pada 2025, menurut lapo-\nran penyedia risikan pasaran global Interna-\ntional Data Corporation yang diterbitkan pa-\nda Ogos 2021.\nProgram DSC direka bentuk melalui pe-rundingan dengan rakan kongsi utama seper-\nti ST Logistics, YCH Group, Y3 Technologies\ndan Persatuan Logistik Singapura (SLA), ka-\nta universiti itu.\nLonjakan permintaan untuk perkhidma-\ntan e-dagang dan penghantaran juga telah\nmempercepatkan penggunaan sistem ber-\nsepadu yang menggunakan automasi dan\npendigitalan seperti AI, Internet of Things\n(IoT) dan robotik, yang memberi kelajuan\ndan kecekapan lebih tinggi pada pergudan-\ngan dan pengangkutan.\nSementara itu, program bersama Keju-\nruteraan Marin, Seni Bina Tentera Laut dan\nKejuruteraan Luar Pesisir yang ditawarkan\nSIT dan Universiti Newcastle akan digabung-\nkan menjadi Sarjana Muda Kejuruteraan sela-\nma tiga tahun dengan Kepujian dalam Seni\nBina Laut dan Kejuruteraan Marin (Name).Pelajar dalam program AAI, DSC dan\nName akan mengambil bahagian dalam pro-\ngram pembelajaran pekerjaan bersepadu,\nlampiran kerja selama lapan bulan di mana\nmereka boleh menimba ilmu daripada pakar\ndalam industri.\nKetua sumber manusia kumpulan di YCH\nGroup, Cik Annie Lam, berkata:\n“SIT mempunyai sejarah yang mantap\ndalam menyediakan graduan persiapan un-\ntuk bekerja, dan kami percaya bahawa kerja-\nsama kami dengan menggabungkan pengala-\nman dan kerja langsung dalam kurikulum\nakan memberikan para graduan kelebihan\ndaya saing semasa memulakan kerjaya mere-\nka.”\nPermohonan kemasukan ke  SIT bagi\ntahun akademik 2022 yang bermula pada 5\nSeptember kini dibuka sehingga 19 Mac.SIT perkenal dua kursus\nbaru – AI dan rantaian\nbekalan digital\nKURSUS BARU: Pelajar baru di Institut Teknologi Singapura (SIT) boleh mendaftar dua kursus baru,\nIjazah Sarjana Muda Sains dalam Gunaan Kecerdasan Buatan (AAI) dan Rantaian Bekalan Digital (DSC)\nyang dilancarkan pada tahun akademik baru; program kepujian langsung selama tiga tahun. – Foto SIT\nSource: Berita Harian © Singapore Press Holdings. Reproduced with permission.\nPublication: Berita Harian\nDate: 13 Jan 2022\nHeadline: SIT launches two new programmes -\nApplied Artificial Intelligence and Digital\nSupply Chain"
}