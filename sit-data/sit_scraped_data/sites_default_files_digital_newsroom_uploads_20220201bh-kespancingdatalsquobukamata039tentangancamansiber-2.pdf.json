{
  "url": "https://www.singaporetech.edu.sg/sites/default/files/digital_newsroom_uploads/20220201bh-kespancingdatalsquobukamata039tentangancamansiber-2.pdf",
  "type": "pdf",
  "content": "EERVINA MOHD JAMIL\nervinamj@sph.com.sg\nKES  penipuan  pancingan  data  (phishing)\nmenerusi khidmat pesanan ringkas (SMS) – yang\ndikenali sebagai smishing  – terhadap pengguna\nbank baru-baru ini adalah satu peringatan baha-\nwa penjenayah siber akan terus cuba melemah-\nkan sistem bank dan, oleh itu, bank dan pengguna\nharus sentiasa berjaga-jaga.\nSementara pelbagai usaha dijalankan untuk\nmemperkukuh perlindungan, penjenayah siber ju-\nga akan sentiasa berusaha mengatasi benteng per-\ntahanan ini.\nBerkata demikian ketika dihubungi Berita\nHarian  baru-baru ini, beberapa ahli akademik\ndalam bidang keselamatan siber berkata, ini juga\nbermakna strategi keselamatan siber Singapura\nharus terus berkembang bukan sahaja untuk\nmengenal pasti apa yang boleh dilakukan pen-\njenayah siber sekarang, tetapi juga cuba menge-\nnal pasti apa yang mereka mungkin lakukan pada\nmasa akan datang serta membina perlindungan\nterhadap ancaman itu.\nPenolong Profesor Goh Weihan, yang menga-\njar program ijazah Keselamatan Maklumat di Insti-\ntut Teknologi Singapura (SIT), berkata kejadian\nsmishing  baru-baru ini menunjukkan beberapa\nkegagalan dalam rantaian keselamatan siber dan\napabila kesemuanya berlaku pada masa yang\nsama, ini membolehkan penjenayah siber di seba-\nlik kejadian itu berjaya meraih matlamatnya.\n“Ini termasuk pelaku yang boleh memalsukan\nID penghantar SMS bank untuk menghantar SMS\nyang kononnya daripada bank, pelanggan yang\nklik pautan dalam SMS tanpa memeriksa sama\nada pautan itu sah serta bank yang membenarkan\nbeberapa tindakan berisiko tinggi diambil tanpa\nhalangan  dan  kemudian...  kurang  memberi\nsokongan sejurus selepas penipuan terjadi.\n“Kalau salah satu daripadanya tidak berlaku,\npenipuan itu mungkin tidak akan terjadi,” kata\nDr Goh.\nPengurus Kanan Sekolah Teknologi Infokom\ndi Politeknik Ngee Ann (NP), Encik Mohd\nSaifulamri Omar, berkata penghubung paling\nlemah dalam keselamatan siber biasanya adalah\nmanusia.\n“Adalah lebih sukar bagi penjenayah siber\nmelemahkan server , rangkaian dan proses pertu-\nbuhan kerana langkah kawalannya dipertahan\ndan dipantau dengan rapat.\n“Namun, ini berbeza bagi pengguna. Kita\nboleh mudah... ditipu untuk mendedahkan buti-\nran akaun atau peribadi apabila pelaku mengam-\nbil kesempatan ke atas emosi kita seperti rasa\ntakut, tamak dan sebagainya,” ujar beliau.\nSementara serangan pancingan data boleh\ndikurangkan, Profesor Madya Chang Ee-Chien\ndaripada Sekolah Komputing Universiti Nasional Singapura (NUS) berkata ia tidak dapat dihapus-\nkan.\n“Namun ini tidak bermakna kita hanya ber-\ndiam diri tanpa mengambil langkah perlindungan.\n“Dari segi teknikal, sistem dan aliran kerja\nboleh dirancang untuk mengurangkan kesilapan\npengguna.\n“Aspek lain seperti meningkatkan kesedaran\norang awam tentang kebersihan siber dan peng-\nurusan kejadian yang berkesan juga boleh mem-\nbantu,” ujar Dr Chang.\nMalah tambahnya, langkah yang diumumkan\nPenguasa  Kewangan  Singapura  (MAS)  dan\nPersatuan Bank Singapura (ABS) baru-baru ini un-\ntuk menghapuskan sebarang pautan yang boleh\ndiklik dalam SMS atau e-mel kepada pelanggan\nmerupakan satu langkah yang amat baik.\nSedang kejadian baru-baru ini telah mewujud-\nkan lebih kesedaran tentang hal ini, dengan lebih banyak perbincangan serius diadakan berhubung-\nnya, lebih banyak usaha boleh dijalankan untuk\nmeningkatkan perlindungan terhadap penipuan\nsedemikian.\nDengan landskap ancaman yang terus tidak\nmenentu, Encik Mohd Saifulamri berkata adalah\nwajar usaha dijalankan untuk belajar daripada epi-\nsod ini dan kemudian mengukuhkan langkah\nkawalan keselamatan.\nMenurut  Dr  Goh,  bagaimana  Singapura\nmelatih pengamal keselamatan siber pada masa\nakan datang juga harus dipertimbang.\n“Di SIT, kami melatih bakat keselamatan siber\nuntuk mempertahan daripada (ancaman yang wu-\njud) sekarang dan melatih mereka bersifat tang-\nkas serta memahami pemikiran penyerang untuk\nmemikirkan bagaimana penyerang boleh mengek-\nsploitasi sistem dan menilai bagaimana untuk\nmelindunginya,” kata beliau.Kes pancing data ‘buka\nmata’ tentang ancaman siber\nKESELAMATAN SIBER DIGUGAT: Kes penipuan pancingan data menerusi SMS melibatkan pengguna bank adalah\nsatu peringatan untuk sentiasa berjaga-jaga. Gambar menunjukkan orang awam menggunakan mesin ATM\nbeberapa bank di luar Bishan MRT bulan lalu. – Foto failLebih banyak usaha boleh dijalankan untuk tingkat perlindungan\n■ Jangan klik pautan\ndalam mesej SMS yang\nkelihatan dihantar oleh\nbank; taip laman web\nbank di pelayar web\n(browser) atau gunakan\naplikasi bank\n■ Jika ragu-ragu, hubungi\nbank untuk mengesahkan\nmaklumat yang diterima\nmenerusi SMS\n■ Jangan beri butiran\nbank anda kepada sesiapa\n■ Gunakan alat sendiri\nuntuk menjalankan\nsebarang urus niaga\n■ Pastikan alat anda\nsentiasa dikemas kini dan\nsering pantau akaun anda\n■ Pastikan terdapat\nsimbol mangga di tempat\nanda taip laman web dan\nnama domain sama\ndengan nama pertubuhan;\nsebarang bentuk variasi\nmungkin menunjukkan\nlaman web itu palsu\nSumber: Profesor Madya\nChang Ee-Chien daripada\nSekolah Komputing Universiti\nNasional Singapura (NUS),\nPenolong Profesor Goh Weihan\nyang mengajar program ijazah\nKeselamatan Maklumat di\nInstitut Teknologi Singapura\n(SIT)\nTIP LINDUNGI DIRI\nDARIPADA MENJADI\nMANGSA PANCINGAN DATA“...Ini termasuk pelaku yang boleh memalsukan ID penghantar\nSMS bank untuk menghantar SMS yang kononnya daripada\nbank, pelanggan yang klik pautan dalam SMS tanpa memeriksa\nsama ada pautan itu sah serta bank yang membenarkan\nbeberapa tindakan berisiko tinggi diambil tanpa halangan dan\nkemudian... kurang memberi sokongan sejurus selepas penipuan\nterjadi. Kalau salah satu daripadanya tidak berlaku, penipuan\nitu mungkin tidak akan terjadi.”\n– Penolong Profesor Goh Weihan, Institut Teknologi Singapura (SIT).Publication: Berita Harian\nDate: 1 Feb 2022\nHeadline: Phishing cases are an 'eye opener' to\ncyber threats\nSource: Berita Harian © Singapore Press Holdings. Reproduced with permission."
}