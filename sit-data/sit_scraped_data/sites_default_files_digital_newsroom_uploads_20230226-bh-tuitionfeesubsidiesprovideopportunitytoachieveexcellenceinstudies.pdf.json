{
  "url": "https://www.singaporetech.edu.sg/sites/default/files/digital_newsroom_uploads/20230226-bh-tuitionfeesubsidiesprovideopportunitytoachieveexcellenceinstudies.pdf",
  "type": "pdf",
  "content": "SEMASA Cik Mutiara Safari,\n25 tahun, memulakan pengajian\nsarjana muda dalam perakaunan\ndi Institut Teknologi Singapura\n(SIT), pandemik Covid-19 baru\nbermula.\nOleh sebab pekerjaan bapa\nCik Mutiara bersangkut paut de-\nngan industri pelancongan, penda-\npatan bapanya itu terjejas apabila\ntidak dapat bekerja selama bebe-\nrapa bulan akibat tempoh Pemu-\ntus Litar.\nEkoran itu, bapanya tidak ber-\nupaya membiayai yuran tuisyen\npengajian universiti Cik Mutiara.\nMujur, dengan skim Subsidi\nYuran Tuisyen Pengajian Tinggi\n(TTFS) yang ditawarkan Yayasan\nMendaki, Cik Mutiara menerima\nsubsidi 100 peatus dan ia telah\nmembantu meringankan sedikit\nbeban kewangan bagi pengajian-\nnya, menurut anak sulung tiga be-\nradik itu.\n“Ketika saya sedang belajar di\nSIT, ibu saya seorang sahaja yang\nbekerja dan adik-adik saya masih\nbersekolah.\n“Maka, apabila saya mencari\ndermasiswa atau biasiswa untuk\nmembantu pembayaran yuran tui-\nsyen saya, saya membuat permo-\nhonan dengan Yayasan Mendaki\natas saranan ibu saya yang pernah\nmengajar secara sukarela untuk\nSkim Tuisyen Mendaki selama be-\nberapa tahun.\n“Jadi, bantuan kewangan itu\nmembantu saya lebih fokus dalam\npembelajaran kerana saya tidak\nperlu memikirkan tentang masa-\nlah kewangan atau mencari peker-\njaan sambilan untuk menampung\nyuran tuisyen universiti. Tamba-\nhan lagi, saya juga menerima der-\nmasiswa daripada universiti un-\ntuk perbelanjaan harian,” kata\nCik Mutiara yang tamat pengajian\nsarjana muda dalam perakaunan\n(kepujian dengan merit) di SIT pa-\nda 2022.\nDalam kesibukan beliau bela-jar, Cik Mutiara mampu meluang-\nkan masa dengan berbakti kepada\nmasyarakat  dengan  menyertai\nprojek sosial SIT dan menjadi\nsukarelawan di beberapa acara\npengumpulan dana.\n“Akibat pandemik Covid-19,\nkami tidak dapat mengembara ke\nKemboja untuk menolong dan\nmelakukan kerja-kerja kemasya-\nrakatan secara fizikal di sana. Se-\nbagai pilihan, kami cuba mengum-\npul dana dengan menjual bara-\nngan dan menyalurkan dana yang\nterkumpul kepada golongan me-\nmerlukan di Kemboja. Kami juga\nmenderma buku-buku, alat tulis dan pakaian kepada warga di sa-\nna,” kata Cik Mutiara.\nBeliau kini bertugas sebagai\nbroker bersekutu pengurusan di\nsebuah syarikat insurans dan pe-\nngurusan risiko global.\nSebelum ini, Cik Mutiara mem-\npunyai kelulusan diploma dalam\nkewangan dan perakaunan daripa-\nda Politeknik Nanyang pada 2017\ndan kemudian bertugas sepenuh\nmasa sebagai eksekutif audit di\nErnst & Young.\n“Saya  menerima  beberapa\ntawaran pekerjaan selepas penga-\njian di SIT. Malahan, sewaktu di\nuniversiti, saya harus menjalani latihan amali di sebuah syarikat\nglobal, di mana saya ditawarkan\npekerjaan sebelum saya tamat\npengajian. Selepas menerima pe-\nkerjaan itu, saya mendapat pelu-\nang pekerjaan yang lebih baik\ndari segi  pendapatan,  peranan\ndan tanggung jawab,” kata Cik\nMutiara yang meminati mata pela-\njaran Matematik dan bidang perni-\nagaan.\nSepertimana beliau menerima\nbantuan daripada Yayasan Menda-\nki,  beliau  merancang  mahu\nkembali menyumbang masanya\ndengan menyertai kegiatan Ya-\nyasan Mendaki dan berbakti kepa-\nda masyarakat.Subsidi yuran tuisyen beri peluang\ncapai kecemerlangan dalam pengajian\nSKIM SUBSIDI YURAN TUISYEN PENGAJIAN TINGGI (TTFS)CAPAI KECEMERLANGAN: Broker bersekutu pengurusan, Cik Mutiara Safari, yang telah menerima skim Subsidi Yuran Tuisyen Pengajian Tinggi (TTFS),\nmenerima ijazah sarjana muda dalam perakaunan (kepujian dengan merit) daripada Institut Teknologi Singapura (SIT) pada 2022. – Foto ihsan\nMUTIARA SAFARI\nSkim Subsidi Yuran Tuisyen\nPengajian Tinggi (TTFS)\nyang diperkenal pada 1991\nadalah subsidi pendidikan\nuntuk membantu pelajar\nMelayu/Islam dalam yuran\ntuisyen mereka di institusi\npengajian tinggi.\nDi bawah TTFS ini, pelajar\ndaripada keluarga bergaji per\nkapita (PCI) kurang $1,400\nmenerima 100 peratus subsidi bagi membiayai yuran\npengajian mereka. Mereka\ndaripada keluarga yang\nPCI-nya antara $1,401 dengan\n$1,700 menerima 75 peratus\nsubsidi dan yang mempunyai\nPCI antara $1,701 dengan\n$2,000 menerima 50 peratus\nsubsidi.\nLayari laman www.mendaki.\norg.sg untuk mendapatkan\nmaklumat lanjut.SKIM YURAN TUISYEN PENGAJIAN TINGGI YAYASAN MENDAKI\n“Ketika saya sedang belajar di SIT,\nibu saya seorang sahaja yang bekerja\ndan adik-adik saya masih bersekolah.\nMaka, apabila saya mencari\ndermasiswa atau biasiswa untuk\nmembantu pembayaran yuran\ntuisyen saya, saya membuat\npermohonan dengan Yayasan\nMendaki atas saranan ibu saya yang\npernah mengajar secara sukarela\nuntuk Skim Tuisyen Mendaki selama\nbeberapa tahun.\nJadi, bantuan kewangan itu\nmembantu saya lebih fokus dalam\npembelajaran kerana saya tidak\nperlu memikirkan tentang masalah\nkewangan atau mencari pekerjaan\nsambilan untuk menampung yuran\ntuisyen universiti. Tambahan lagi,\nsaya juga menerima dermasiswa\ndaripada universiti untuk\nperbelanjaan harian.”\n– Cik Mutiara Safari.\nPublication:  Berita Harian\nDate: 26 Feb 2023\nHeadline:  Tuition fee subsidies provide\nopportunity to achieve excellence in studies\nSource: Berita Harian © SPH Media Limited. Reproduced with permission."
}