{
  "url": "https://www.singaporetech.edu.sg/sites/default/files/digital_newsroom_uploads/20220916bh-ges21-opportunitytostudyandgainworkexperiencethroughiwsp.pdf",
  "type": "pdf",
  "content": "SEJAK di politeknik, Cik Nur Sa-\nfarah Zaharudin terpesona pada ba-\nngunan dan menanam hasrat me-\nmainkan peranan memberi nafas ba-\nru kepada struktur bangunan lama\nsupaya lebih mampan.\nKini, berbekal ijazah sarjana mu-\nda kejuruteraan infrastruktur (per-\nkhidmatan bangunan) dengan kepu-\njian tertinggi daripada Institut Tek-\nnologi Singapura (SIT), Cik Safarah\nmenjadi seorang jurutera di jabatan\nperkhidmatan kemudahan AlfaTech\nAsia.\nBeliau menyertai AlfaTech Asia\nJanuari tahun lalu lepas selesai men-\njalani Program Kerja Sambil Belajar\nBersepadu (IWSP), yang ditawarkan\nSIT, di syarikat itu.\n“Saya amat menghargai pengala-\nman pendidikan oleh SIT yang holis-\ntik dan praktikal, terutama tempoh\nperantisan selama 12 bulan dengan\nAlfaTech Asia. Ia menyediakan ba-\nnyak  peluang  pembelajaran  dan\nmembolehkan saya mengembang-\nkan kemahiran saya.\n“Oleh kerana tempoh latihan itu\nsetahun, saya dapat mengendali pro-\njek-projek daripada mula hingga sele-\nsai,” kata Cik Safarah kepada Berita\nHarian  baru-baru ini.\nMenurut Cik Safarah, 25 tahun,\nbeliau dianggap sebagai pekerja sepe-\nnuh masa oleh majikannya walau-\npun beliau hanya seorang pelatih\nwaktu itu.\n“Pada bulan pertama saya seba-\ngai pelatih, bos saya menyuruh saya\nmenghadiri mesyuarat tanpanya dan\nsaya harus berkomunikasi dengan\nklien… Sudah tentu ia amat mena-\nkutkan pada mulanya, tetapi dengan\npeluang yang diberi itu, saya dapat\nbelajar lebih mendalam dan lebih ce-\npat,” kata anak kedua daripada tiga\nadik-beradik itu.\nCik Safarah menambah bahawa\nbeliau juga terlibat dalam projek pengurusan dan pengurusan kemu-\ndahan di mana beliau membantu\nmemperbaharui sebuah pusat data.\nWalaupun pada masa itu masih\nterdapat sekatan Covid-19, Cik Safa-\nrah bekerja rapat dengan majikan-\nnya bagi membantu memulakan ta-\npak pengurusan kemudahan itu.\nBagi projek tahun akhirnya di\nSIT, beliau bekerjasama dengan Al-\nfaTech Asia untuk menilai keberke-\nsanan sistem pengudaraan pasif.\nIni membolehkannya menunjuk-\nkan kemahiran teknikalnya dalam\nbidang  seperti  mekanikal,  sistem\nelektrik dan paip.\nSelain itu, ia menyerlahkan kebo-lehannya dalam perancangan projek\ndan pengurusan klien serta vendor\ndalam masa setahun sahaja.\nCik Safarah ditawarkan pekerja-\nan sepenuh masa oleh AlfaTech Asia\ndan mula bekerja sebagai jurutera\nperkhidmatan kemudahan.\nBeliau kini bertugas di tapak ke-\nmudahan bangunan farmaseutikal.\n“Kami harus memastikan kerja\npenyelenggaraan dijalankan selang\nbeberapa bulan. Antara lain, kami\nharus menyemak jika sistem bangu-\nnan semuanya berjalan dengan lan-\ncar.\n“Jika terdapat sistem rosak, pe-\nngeluaran produk terjejas. Oleh itu,\nperalatan seperti kompressor, dan-dang (yang membolehkan bahan api\ndioksidakan untuk menjana tenaga\nhaba) dan sebagainya harus berope-\nrasi sepanjang 24 jam untuk memas-\ntikan pengeluaran produk berjalan\ndengan lancar,” ujar beliau menge-\nnai pekerjaannya.\nApabila ditanya tentang rancanga-\nnnya pada masa depan, Cik Safarah\nberkata:\n“Saya ingin mengasah kemahiran\nteknikal saya dalam sistem bangu-\nnan dan saya harap saya dapat meng-\nuruskan sebuah pasukan satu hari\nnanti.\n“Mungkin juga satu hari nanti\nsaya ingin melanjutkan pelajaran\ndan meraih ijazah sarjana.”Berpeluang belajar, kembang kemahiran\ndi bawah program kerja sambil belajar\nHARGAI\nPELUANG: Cik\nNur Safarah\nZaharudin amat\nmenghargai\npengalaman\nyang ditimba\nketika menjalani\nProgram Bekerja\nSambil Belajar\nBersepadu\n(IWSP) di\nAlfaTech Asia. –\nFoto ALFATECH\nASIA\nPublication: Berita Harian\nDate: 16 Sep 2022\nHeadline:  Opportunit y to study and gain work\nexperience through IWS P\nSource: Berita Harian © SPH Media Limited. Reproduced with permission.Lebih ramai lulusan baru Institut Teknologi Singapura (SIT) mendapat pekerjaan sepenuh masa tahun lalu, sedang\nekonomi Singapura meningkatkan momentumnya semula. Malah, gaji permulaan mereka melebihi paras pra-Covid-19.\nSebanyak 86 peratus kohort lulusan tahun lalu mendapat pekerjaan tetap sepenuh masa, meningkat daripada 69.8\nperatus bagi kohort 2020. Secara keseluruhan, 95.6 peratus kohort 2021 mendapat pekerjaan, termasuk pekerjaan\nsambilan, dalam enam bulan lepas menerima ijazah, sama seperti kohort 2020. BERITA HARIAN memaparkan\npengalaman dua lulusan SIT."
}